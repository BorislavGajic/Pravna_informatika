<?xml version="1.0" encoding="UTF-8"?>
<akomaNtoso xmlns="http://docs.oasis-open.org/legaldocml/ns/akn/3.0/CSD13" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/ns/akn/3.0/CSD13../schemas/akomantoso30.xsd">
	<doc>
		<header>
			<title>KRIVIČNI ZAKONIK CRNE GORE</title>
		</header>
		<body>
			<section>
				<num>
					14
				</num>
				<heading>GLAVA ČETRNAESTA KRIVIČNA DJELA PROTIV ŽIVOTA I TIJELA</heading>
				<subsection>
					<num>143</num>
					<heading>Ubistvo</heading>
					<content>
						<p>
							Ko drugog liši života,kazniće se zatvorom od pet do petnaest godina.
						</p>
					</content>
				</subsection>
				<subsection>
					<num>144</num>
					<heading>Teško ubistvo</heading>
					<content>
						<p>
							Zatvorom najmanje deset godina ili kaznom dugotrajnog zatvora kazniće se:
							 1) ko drugog liši života na svirep ili podmukao način;
							 2) ko drugog liši života pri bezobzirnom nasilničkom ponašanju;
							 3) ko drugog liši života i pri tom sa umišljajem dovede u opasnost život još nekog lica;
							 4) ko drugog liši života iz koristoljublja, radi izvršenja ili prikrivanja drugog krivičnog djela, iz bezobzirne
								osvete ili iz drugih niskih pobuda;
							 5) ko liši života službeno ili vojno lice pri vršenju ili u vezi sa vršenjem službene dužnosti;
							 6) ko liši života dijete ili bremenitu ženu;
							 7) ko liši života člana svoje porodice ili porodične zajednice kojeg je prethodno zlostavljao;
							 8) ko sa umišljajem liši života više lica, a ne radi se o ubistvu na mah, ubistvu djeteta pri porođaju ili lišenju
								života iz samilosti.
						</p>
					</content>
				</subsection>
				<subsection>
					<num>145</num>
					<heading>Ubistvo</heading>
					<content>
						<p>
							Ko drugog liši života na mah doveden bez svoje krivice u jaku razdraženost napadom, zlostavljanjem ili teškim
							vrijeđanjem od strane ubijenog,
							kazniće se zatvorom od jedne do osam godina
						</p>
					</content>
				</subsection>
				<subsection>
					<num>146</num>
					<heading>Ubistvo djeteta pri porođaju</heading>
					<content>
						<p>
							Majka koja liši života svoje dijete za vrijeme porođaja ili neposredno poslije porođaja, dok kod nje traje
							poremećaj izazvan porođajem,
							kazniće se zatvorom od šest mjeseci do pet godina
						</p>
					</content>
				</subsection>
				<subsection>
					<num>147</num>
					<heading>Lišenje života iz samilosti</heading>
					<content>
						<p>
							Ko liši života punoljetno lice iz samilosti zbog teškog zdravstvenog stanja u kojem se ovo nalazi, a na njegov
							ozbiljan i izričit zahtjev,
							kazniće se zatvorom od šest mjeseci do pet godina
						</p>
					</content>
				</subsection>
				<subsection>
					<num>148</num>
					<heading>Nehatno lišenje života</heading>
					<content>
						<p>
							Ko drugog liši života iz nehata,
							kazniće se zatvorom od šest mjeseci do pet godina.
						</p>
					</content>
				</subsection>
				<subsection>
					<num>149</num>
					<heading>Navođenje na samoubistvo i pomaganje u samoubistvu</heading>
					<content>
						<p>
							(1) Ko navede drugog na samoubistvo ili mu pomogne u izvršenju samoubistva, pa ovo bude izvršeno ili pokušano,
							kazniće se zatvorom od jedne do pet godina.
							(2) Ko drugom pomogne u izvršenju samoubistva pod uslovima iz člana 147 ovog zakonika, pa ovo bude izvršeno ili
							pokušano,
							kazniće se zatvorom od tri mjeseca do tri godine.
							(3) Ko djelo iz stava 1 ovog člana učini prema maloljetniku ili prema licu koje se nalazi u stanju bitno smanjene
							uračunljivosti,
							kazniće se zatvorom od dvije do deset godina.
							(4) Ako je djelo iz stava 1 ovog člana učinjeno prema djetetu ili prema neuračunljivom licu,
							učinilac će se kazniti po članu 144 ovog zakonika.
							(5) Ko surovo ili nečovječno postupa sa licem koje se prema njemu nalazi u odnosu kakve podređenosti ili zavisnosti,
							pa ono usljed takvog postupanja izvrši ili pokuša samoubistvo koje se može pripisati nehatu učinioca,
							kazniće se zatvorom od šest mjeseci do pet godina.
						</p>
					</content>
				</subsection>
				<subsection>
					<num>150</num>
					<heading>Nedozvoljen prekid trudnoće</heading>
					<content>
						<p>
							(1) Ko protivno propisima o vršenju prekida trudnoće bremenitoj ženi sa njenim pristankom izvrši pobačaj, započne
							da vrši pobačaj ili joj pomogne da izvrši pobačaj,
							kazniće se zatvorom od tri mjeseca do tri godine.
							(2) Ko bremenitoj ženi bez njenog pristanka, a ako je mlađa od osamnaest godina bez njenog pristanka i bez pisane
							saglasnosti njenog roditelja, usvojioca ili staraoca, izvrši ili započne da vrši pobačaj,
							kazniće se zatvorom od jedne do osam godina.
							(3) Ako je usljed djela iz st. 1 i 2 ovog člana nastupila smrt, teško narušavanje zdravlja ili druga teška tjelesna povreda
							žene nad kojom je vršen prekid trudnoće,
							učinilac će se kazniti za djelo iz stava 1 ovog člana zatvorom od šest mjeseci do šest godina, a za djelo iz stava 2
							ovog člana zatvorom od dvije do dvanaest godina.
						</p>
					</content>
				</subsection>
				<subsection>
					<num>151</num>
					<heading>Teška tjelesna povreda</heading>
					<content>
						<p>
							(1) Ko drugog teško tjelesno povrijedi ili mu zdravlje teško naruši,
							kazniće se zatvorom od šest mjeseci do pet godina.
							(2) Ko drugog teško tjelesno povrijedi ili mu zdravlje naruši tako teško da je usljed toga doveden u opasnost život
							povrijeđenog ili je uništen ili trajno i u znatnoj mjeri oštećen ili oslabljen neki važan dio njegovog tijela ili važan
							organ ili je prouzrokovana trajna nesposobnost za rad povrijeđenog ili trajno i teško narušenje njegovog zdravlja
							ili unakaženost,
							kazniće se zatvorom od jedne do osam godina.
							(3) Ako je usljed djela iz st. 1 i 2 ovog člana nastupila smrt povrijeđenog lica,
							učinilac će se kazniti zatvorom od dvije do dvanaest godina.
							(4) Ko djelo iz st. 1 i 2 ovog člana učini iz nehata,
							kazniće se zatvorom do tri godine.
							(5) Ko djelo iz st. 1 do 3 ovog člana učini na mah, doveden bez svoje krivice u jaku razdraženost napadom,
							zlostavljanjem ili teškim vrijeđanjem od strane povrijeđenog,
							kazniće se za djelo iz stava 1 zatvorom do tri godine, za djelo iz stava 2 zatvorom od tri mjeseca do četiri godine,
							a za djelo iz stava 3 zatvorom od šest mjeseci do pet godina.
						</p>
					</content>
				</subsection>
				<subsection>
					<num>151a</num>
					<heading>Sakaćenje ženskih genitalija</heading>
					<content>
						<p>
							(1) Ko osakati spoljne djelove ženskih genitalija,
							kazniće se zatvorom od jedne do osam godina.
						</p>
					</content>
				</subsection>
				<subsection>
					<num>151b</num>
					<heading>Prinudna sterilizacija</heading>
					<content>
						<p>
							Ko upotrebom sile ili prijetnje izvrši sterilizaciju drugog lica u cilju onemogućavanja njegove reprodukcije,
							kazniće se zatvorom od tri mjeseca do pet godina.
						</p>
					</content>
				</subsection>
				<subsection>
					<num>152</num>
					<heading>Laka tjelesna povreda</heading>
					<content>
						<p>
							(1) Ko drugog lako tjelesno povrijedi ili mu zdravlje lako naruši,
							kazniće se novčanom kaznom ili zatvorom do jedne godine.
							(2) Ako je takva povreda nanesena oružjem, opasnim oruđem ili drugim sredstvom podobnim da tijelo teško
							povrijedi ili zdravlje teško naruši,
							učinilac će se kazniti zatvorom do tri godine.
							(3) Sud može učiniocu djela iz stava 2 ovog člana izreći sudsku opomenu, ako je učinilac bio izazvan nepristojnim ili
							grubim ponašanjem oštećenog.
							(4) Gonjenje za djelo iz stava 1 ovog člana preduzima se po privatnoj tužbi.
						</p>
					</content>
				</subsection>
				<subsection>
					<num>153</num>
					<heading>Učestvovanje u tuči</heading>
					<content>
						<p>
							Ko učestvuje u tuči u kojoj je neko lišen života ili je drugom nanesena teška tjelesna povreda,
							kazniće se za samo učestvovanje zatvorom od tri mjeseca do tri godine.
						</p>
					</content>
				</subsection>
				<subsection>
					<num>154</num>
					<heading>Ugrožavanje opasnim oruđem pri tuči i svađi</heading>
					<content>
						<p>
							Ko se pri tuči ili svađi maši oružja, opasnog oruđa ili drugog sredstva podobnog da tijelo teško povrijedi ili
							zdravlje teško naruši,
							kazniće se novčanom kaznom ili zatvorom do šest mjeseci.
						</p>
					</content>
				</subsection>
				<subsection>
					<num>155</num>
					<heading>Izlaganje opasnosti</heading>
					<content>
						<p>
							(1) Ko drugo lice ostavi bez pomoći u stanju ili prilikama opasnim za život ili zdravlje koje je sam pouzrokovao,
							kazniće se zatvorom od tri mjeseca do tri godine.
							(2) Ako je usljed djela iz stava 1 ovog člana nastupilo teško narušenje zdravlja ili druga teška tjelesna povreda
							ostavljenog lica,
							učinilac će se kazniti zatvorom od jedne do pet godina.
							(3) Ako je usljed djela iz stava 1 ovog člana nastupila smrt ostavljenog lica,
							učinilac će se kazniti zatvorom od jedne do osam godina.
						</p>
					</content>
				</subsection>
				<subsection>
					<num>156</num>
					<heading>Napuštanje nemoćnog lica</heading>
					<content>
						<p>
							(1) Ko nemoćno lice koje mu je povjereno ili o kojem je inače dužan da se stara ostavi bez pomoći u stanju ili
							prilikama opasnim za život ili zdravlje,
							kazniće se zatvorom od tri mjeseca do tri godine.
							(2) Ako je usljed djela iz stava 1 ovog člana nastupilo teško narušenje zdravlja ili druga teška tjelesna povreda
							ostavljenog lica,
							učinilac će se kazniti zatvorom od jedne do pet godina.
							(3) Ako je usljed djela iz stava 1 ovog člana nastupila smrt ostavljenog lica,
							učinilac će se kazniti zatvorom od jedne do osam godina.
						</p>
					</content>
				</subsection>
				<subsection>
					<num>157</num>
					<heading>Nepružanje pomoći</heading>
					<content>
						<p>
							(1) Ko ne pruži pomoć licu koje se nalazi u neposrednoj opasnosti za život iako je to mogao učiniti bez opasnosti za
							sebe ili drugog,
							kazniće se novčanom kaznom ili zatvorom do jedne godine.
							(2) Ako je usljed nepružanja pomoći nastupilo teško narušenje zdravlja ili druga teška tjelesna povreda lica koje se
							nalazilo u neposrednoj opasnosti za život,
							učinilac će se kazniti novčanom kaznom ili zatvorom do dvije godine.
							(3) Ako je usljed nepružanja pomoći nastupila smrt lica koje se nalazilo u neposrednoj opasnosti za život,
							učinilac će se kazniti zatvorom od tri mjeseca do tri godine.
						</p>
					</content>
				</subsection>
			</section>
		</body>
	</doc>
</akomaNtoso>
</xml>